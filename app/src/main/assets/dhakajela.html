<!DOCTYPE html>
<html>
<body>

<h1>এক নজরে ঢাকা জেলা....</h1>

<p><br>ঢাকা জেলা বাংলাদেশের একটি অতি প্রাচীন প্রশাসনিক এলাকা যার ইতিহাস কয়েক শতাব্দী প্রাচীন। ভৌগোলিক অবস্থানগত দিক থেকে এ জেলা ২৩˚২২′৩০′′থেকে ২৪˚২২′২০′′উত্তর অক্ষাংশে এবং ৮৯˚৪১′৬′′  থেকে ৯০˚৫৯′২৩′′পূর্ব দ্রাঘিমাংশের মধ্যে গণপ্রজাতন্ত্রী বাংলাদেশের প্রায় কেন্দ্রস্থলে অবস্থিত। ঢাকা নামের উৎপত্তি সম্পর্কে সঠিক কোন নির্ভরশীল তথ্য পাওয়া যায় না। তবে বর্তমান ঢাকা নামটি ঢাকা বিভাগ, ঢাকা জেলা এবং স্বাধীন সার্বভৌম বাংলাদেশের রাজধানীর নাম।
    অতীতে ঢাকা জেলা একটি বিরাট এলাকা নিয়ে গঠিত ছিল এবং বিভিন্ন নামে পরিচিত ছিল। বর্তমানে তা একটি ক্ষুদ্র এলাকা নিয়ে গঠিত এবং আয়তন মাত্র ১৪৬৩.৬০ বর্গ কি. মি.। আধুনা এই জেলার উত্তরে গাজীপুর ও টাঙ্গাইল জেলা, দক্ষিণে মুন্সিগঞ্জ ও রাজবাড়ী জেলা, পূর্বে নারায়ণগঞ্জ জেলা এবং পশ্চিমে মানিকগঞ্জ জেলার অবস্থান। জেলার সদর দপ্তর  অর্থাৎ নগর ঢাকা বর্তমান পৃথিবীর একটি অন্যতম প্রধান মেগাসিটি।
    ঢাকা জেলা তার দীর্ঘ ইতিহাসে বহু সভ্যতা ও সংস্কৃতির উত্থান, পরিবর্তন ও বিবর্তন দেখেছে। আর এসমস্তই জেলা এবং জেলার জনগণের উপর প্রভূত প্রভাব বিস্তার করেছে। তবে এর মধ্যে বৌদ্ধ, হিন্দু ও ইসলাম ধর্ম এবং সংস্কৃতি এ অঞ্চলের উপর এবং অঞ্চলের জনগনের উপর সবচেয়ে গুরুত্বপূর্ণ প্রভাব রেখে গেছে। এসকল সংস্কৃতি ও ধর্মের স্মৃতিচিহ্ন এ অঞ্চলের প্রতিটি স্থানে পরিলক্ষিত হয়।
    ঢাকা জেলা মূলত একটি সমতল ভূমি এবং বহু লোক ও বহু নদ-নদী দ্বারা বিধৌত। জেলার উত্তর ভাগের সামান্য অংশ কিছুটা উচু। এ জেলায় বাংলাদেশের রাজধানী ঢাকার অবস্থান, যা একটি মেগাসিটি এবং বাংলাদেশের প্রশাসনিক, শিল্প ও ব্যবসা-বানিজ্যের প্রধানতম স্থান। জেলার বাকী অংশটি একটি উর্বর কৃষি ভূমি। কৃষি উৎপন্ন পণ্যের মধ্যে ধান, পাট, ইক্ষু, সরিষা ইত্যদি প্রধান।
    জেলার জলবায়ু সুষমভাবাপন্ন। সর্বোচ্চ উত্তাপ ১০৮০ ফারেনহাইট, সর্বনিম্ন ৪০০ ফারেনহাইট এবং গড় তাপমাত্রা ৭৮. ০২০ ফারেনহাইট। মৌঁসুমী জলবায়ুর প্রভাবে প্রচুর বৃষ্টিপাত হয়। সর্বোচ্চ বৃষ্টিপাত ১০৩.৮৬ ইঞ্চি, সর্বনিম্ন ৪৭.১৩ ইঞ্চি এবং স্বাভাবিকভাবে বৃষ্টিপাতের গড় ৭৩.৩৬ ইঞ্চি। ঢাকার অধিবাসীরা অত্যন্ত সৌহার্দ্যপূর্ণ, একই সাথে কঠিন পরিশ্রমী যাদের বিভিন্ন শিল্পকলায় চূড়ান্ত সফলতা রয়েছে। ঢাকা জেলা এখন পৃথিবীর সবচেয়ে ঘন বসতিপূর্ণ এলাকা। জেলার সংখ্যাগরিষ্ঠ মানুষেরা মুসলমান সম্প্রদায়ভূক্ত তবে এখানে হিন্দু, বৌদ্ধ, খৃষ্টান ও অন্যান্য সম্প্রদায়ের জনগনও বাস করে। সাম্প্রদায়িক সম্প্রীতি এ জেলার জনগনের একটি গুরুত্বপূর্ণ বৈশিষ্ট এবং সকল অধিবাসী ও সম্প্রদায় ধর্মীয় সামাজিক ও সাংস্কৃতিক অনুষ্ঠানে অংশ গ্রহণ করে। মুসলমানদের প্রধান ধর্মীয় অনুষ্ঠান ঈদ-উল-ফিতর, ঈদ-উল-আজহা ও মহরম; হিন্দুদের দূর্গাপূজা, জন্মাষ্ঠমী; বৌদ্ধদের বৌদ্ধ পূর্নিমা এবং খৃষ্টানদের বড় দিন।
    বর্তমানে ঢাকা জেলার সমাজ পূর্বের ন্যায় ধর্ম বা বর্ণ ভিত্তিক নয়। এটি ক্রমাগতভাবে অর্থনীতি ও শিক্ষা ভিত্তিক হয়ে গড়ে উঠেছে। তবে সমাজ জীবনে ক্রমশ অর্থনৈতিক বৈষম্য মাথাচাড়া দিয়ে উঠছে। গ্রামের মানুষ এবং শহরের মানুষের মধ্যে অর্থনৈতিক পার্থক্য গড়ে উঠছে। নগরগুলো বিশেষ করে ঢাকা মেগাসিটিতে অর্থনৈতিক বৈষম্য ক্রমাগতভাবে বৃদ্ধি পাচ্ছে। এই জেলার জনগন শান্তিকামী এবং আইন শৃঙ্খলার অবস্থা সন্তোষজনক। একনজরে ঢাকার উপাত্তসমুহ নিম্নরুপ:<br/>
    <br>আয়তন: ১৪৬৩.৬০ বর্গকিঃমিঃ<br/>
    <br>োট জনসংখ্যা: ১ কোটি ২৫ লক্ষ ১৭ হাজার ৩ শত ৬১ জন<br/>
    <br>পুরুষ= ৬৮,১৩,৪৬৩<br/>
    <br>মহিলা= ৫৭,০৩,৯০৮<br/>
    <br>শিক্ষারহার: ৭০.৫০ %<br/>
    <br>খানা   (Household)  : ২৭,৮৬,১৩৩ টি<br/>
    <br>সেক্স রেসিও: ১১৯<br/>
    <br>জনসংখ্যার ঘনত্ব: ৮,২২৯ (প্রতি বর্গকিঃমিঃ)<br/>
    <br>জনসংখ্যা প্রবৃদ্ধির হার: ৩.৪৮ (প্রতি বছর)<br/>
    <br>শহরায়ন (%): ৭৭.৩৬<br/>
    <br>Geographic Unit<br/>
    <br>উপজেলার সংখ্যা: ৫টি<br/>
    <br>মেট্রোপলিটন থানা: ৪১<br/>
    <br>সিটি কর্পোরেশন: ২টি<br/>
    <br>পৌরসভার সংখ্যা: ৩টি<br/>
    <br>ইউনিয়নের সংখ্যা: ৭৯টি<br/>
    <br>মৌজার সংখ্যা: ৯৭৪টি<br/>
    <br>গ্রামসংখ্যা: ১ হাজার ৯ শত ৯৯ টি<br/>
    <br>সিটি ওয়ার্ড: ৯২টি<br/>
    <br>সিটি মহল্লা: ৮৫৫ টি<br/>
    <br>পৌরওয়ার্ড: ২৭টি<br/>
    <br>পৌর মহল্লা: ১৩৩টি<br/>
    <br>(আদমশুমারি ও গৃহগণনা ২০১১ অনুযায়ী-Adjusted Figure:BBS)<br/>
    <br> সংসদীয়আসন সংখ্যা: ২০ টি<br/>
    <br>উন্নয়ন সার্কেল: ১টি<br/>
    <br>কলেজের সংখ্যা: ১৬৭টি<br/>
    <br>হাইস্কুলের সংখ্যা: ৪৭৯টি<br/>
    <br>মাদ্রাসার সংখ্যা: ১৬৫টি<br/>
    <br>সরকারী প্রাথমিক বিদ্যালয়ের সংখ্যা: ৭২৮টি<br/>
    <br>বেসরকারী প্রাথমিক বিদ্যালয়ের সংখ্যা: ৬৮৯<br/>
    <br>মসজিদের সংখ্যা: ৩০৮৮টি<br/>
    <br>মন্দিরের সংখ্যা: ৮০৮টি<br/>
    <br>গীর্জার সংখ্যা: ৩৩টি<br/>
    <br>মোট আবাদী জমির পরিমান: ১০৯১২৯ হেক্টর<br/>
    <br>অর্থকরী ফসল: পাট, তুলা, আখ<br/>
    <br>শিল্পপ্রতিষ্ঠানের সংখ্যা: ১০ জনের অধিক জনবল ৯৪২৫ টি, ১০ জনের কম জনবল- ৩২৪৪০টি।<br/>
    <br>রাস্তার মোট সংখ্যা: ১৫৯৮টি<br/>
    <br>রাস্তার মোট দৈর্ঘ্য: ৪১০৭কিঃমিঃ<br/>
    <br>কাঁচারাস্তা: ৩১৪৬কিঃমিঃ<br/>
    <br>আধাপাকা: ৫৪৬কিঃমিঃ<br/>
    <br>ইটপাকা: ৩৯৯কিঃমিঃ<br/>
    <br>শক্ত আরসিসি রাস্তা: ১৬কিঃমিঃ<br/>
    <br>খাদ্যগুদামের সংখ্যা: ০৭টি, ধারণক্ষমতা; ৪৬,২৫০মেঃটন<br/>
    <br>জলাভূমির সংখ্যা: ১২টি(২০একরেরউর্দ্ধে)<br/>
    <br>মোট মৌজার সংখ্যা: ১,০৯৬টি<br/></p>

</body>
</html>
